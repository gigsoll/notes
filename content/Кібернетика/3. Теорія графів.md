---
date: 2024-09-16
tags:
  - конспект
  - кібернетика
---
**Теорія графів** — розділ математики, що дає змогу формалізувати взаємозв'язки між різноманітними видами інформації, організувати абстрактне її представлення.
**Граф** — сукупність точок (вершин) та ліній (ребер), що їх з'єднують

1. Якщо ребро з'єднує дві вершини, то воно є **інцидентне** цим вершинам. Вершини з'єднані таким ребром називаються **суміжними**
2. Якщо кінці ребра належать одній вершині, то таке ребро називається **петлею**
3. Вершини, які не належать кінцям жодного із ребер у графі називаються **ізольованими**

# Степінь вершини
**Степінь вершини** — число ребер, яким належить ця вершина. Позначається степінь як P(a)
**Степінь вершини** xi графа називається число вершин xj, які інцидентні вершині xi
**Кінцева вершина графа** — вершина степінь якої дорівнює 1
**Ізольована вершина** — вершина степінь якої дорівнює 0
$$2^{\frac{n(n-1)}{2}}$$
*Кількість графів з кількістю вершин n*
# Ланцюг
**Ланцюг** — маршрут, у якого усі ребра різні.
**Простий ланцюг** — ланцюг, в якого всі вершини різні (можливий виняток початкова та кінцева вершини)
# Шлях
**Шлях** — ланцюг, всі ребра якого орієнтовані в напрямку руху від початкової до кінцевої вершини ланцюга.
**Зв'язні вершини** — вершини між якими існує шлях.
**Довжина шляху** — кількість ребер цього шляху.
# Цикли
**Цикл** — шлях, в якому збігається початкова та кінцева вершина.
**Циклом** в неорієнтованому графі називають шлях, який з'єднує вершину саму з собою.
Шлях, або цикл є **простими**, якщо вони не містять повторюваних ребер.
**Орієнтований цикл** — орієнтований шлях, який з'єднує вершину саму з собою. Називається **простим**, якщо жодна дуга *НЕ* міститься в ньому більше одного разу.
# Види графів
1. **Нуль-граф** — граф, що не містить вершин та ребер
2. **Порожній граф** — граф що містить тільки вершини, але не містить ребер
3. **Повний граф** — граф в якому будь-яка пара вершин з'єднана ребрами. Має наступні властивості.
	- Повний граф n вершинами має $n(n - 1)/2$ ребер
	- Повний графі з n вершинами є регулярним графом степеня n-1
4. **Плоский граф** — граф у якого всі вершини та ребра знаходяться в одній площині. Якщо вершини та ребра знаходяться не водній площині — **просторовим**
5. **Зв'язний граф** — граф у якого будь-яка вершина зв'язна
6. **Дерево** — граф у якого немає жодного циклу
7. **Ліс** — кілька дерев, які не мають спільних вершин
8. **Орієнтований граф (орграф)** — граф в якому для всіх ребер вказано напрям.
	- для орієнтованого графа *напівстепенем входу* вершини v називається кількість дуг, для яких вона є кінцевою. Позначається deg-(v)
	- для орієнтованого графа *напівстепенем виходу* вершини v називається кількість дуг, для яких вона є початковою. Позначається deg+(v)
	- Орієнтований граф називається *сильно зв'язним* якщо існує послідовність дуг з урахуванням орієнтації від будь-якої вершини графа до будь-якої іншої.
9. **Неорієнтований граф (неограф)** — граф, для кожного ребра якого не суттєвий порядок двох його кінцевих точок
	- *степінь вершини* в неорієнтованому графі — кількість інцидентних їй ребер графа, _петлі враховуються двічі_
10. **Мультиграф** —  граф що може мати декілька паралельних ребер (ребер що з'єднують одну і ті самі вершини)
11. **Зважений гарф** — граф що містить вагу кожного ребра
12. **Змішаний граф** — граф що містить як орієнтовані так і не орієнтовані гребра
13. **Геометричний граф** — звичайне представлення графа на папері вершинами і ребрами
14. **Ейлеровий граф** — граф і якому можна повернутися в початкову вершину обійшовши кожне з ребер тільки один раз.