# Основні положення теорії автоматичного керування лінійними системами
Досліджуючи системи автоматичного керування, як правило, мають справу не з фізичними об'єктами, а з їх математичними моделями. Для аналітичного дослідження процесів, яку  відбуваються в системах автоматичного керування, їх елементи поділяють за їх видом їх статичних і динамічних характеристик, що істотно спрощує подальші дослідження, розрахунки й проектування. 
У теорії автоматичного керування елементи системи керування з погляду їх динамічних властивостей представляють за допомогою **Типових динамічних ланок**, під якими розуміють фізичні елементи системи, їх частини або сукупності елементів, що виокремлюють за їх властивостями в статичних і динамічних режимах.
Система автоматичного керування може перебувати в одному із двох режимів — стаціонарному (уставленому) та перехідному. І перехідний, і уставлений режим роботи системи можуть існувати при прикладенні змінювальних впливів на систему. Відмінність полягає в тому, що в **перехідному режимі** або сам вплив, або деякі його перші похідні містять східчасті зміни. Після стрибка величини впливу в системі відбувається перехідний процес тривалістю $t_{п}$ (час перехідного процесу) до моменту, коли відхилення вихідної величини від її нового уставленого значення стає менше певної достатньо малої величини, яку зазвичай беруть рівною 5% максимального відхилення в перехідний період. Після його закінчення система функціонує в **уставленому режимі** до появи нових стрибків впливів. Приклади режимів функціонування системи зображено на рис. 3.1 Тут $\mathcal{E}=\Delta y = y_{0} - y_{уст}$ — область допустимих відхилень від заданого значення в уставленому режимі.
![](https://i.imgur.com/tudTiul.png)
Вирізняють два типи уставлених (стаціонарних) режимів роботи системи — статичний і динамічний.
**Статичним** називають **режим**, якщо всі зовнішні впливи й параметри самої системи не змінюються в часі.
**Динамічним** називають **режим**, за якого прикладені до системи зовнішні впливи змінюються за певним уставленим законом, у результаті чого система приходить у режим уставленого вимушеного руху. 
Вирізняються, в свою чергу, два типи стаціонарних динамічних режимів — детермінований і випадковий.
При **детермінованому стаціонарному режимі** зовнішній вплив на систему є детермінонваним (регулярним). Прикладом такого режиму є уставлені гармонійні коливання.
**Випадковий стаціонарний режим** є уставленим у статичному значенні. У цьому випадку прикладені до системи впливи та їх вихідні характеристики можуть випадковим чином змінюватись у часі, але є стаціонарними функціями часу (їх середні значення й дисперсії є статичними величинами).
На рисунку 3.2 наведено класифікацію режимів роботи системи автоматичного керування залежно від характеру вихідного і вхідного сигналів.
![](https://i.imgur.com/quuSU9a.png)
Важливою характеристикою САК є зв'язок між вхідними й вихідними величинами, залежно від якого виділять статичні та астатичні системи.
**Абсолютною статичною похибкою** називають величину $\mathcal{E} = y_{0}(t)-y_{уст}(t)$, тобто різницю між заданим значенням регулярної величини та її дійсним значенням в уставленому стані. Її відношення до номінального значення регулярної величини $\delta = \frac{\mathcal{E}}{y_{0}(t)}$ називають **статизмом регулювання**. Останній параметр часто виражають у відсотках.
САК називають **статичною** стосовно управляючого впливу, якщо у випадку, коли вплив з часом наближається до певного сталого значення, похибка $\mathcal{E}$ також наближається до деякого сталого значення, що залежить від значення управляючого впливу. Недоліком статичних систем є те, що вони не можуть забезпечити сталості керованого параметра при змінному навантаженні.
САК називають **астатичною** стосовно управляючого впливу, якщо за умови, що вплив наближається до певного сталого значення, похибка $\mathcal{E}$ прямує до нуля незалежно від цього значення.
У статичному режимі роботи системи автоматичного керування будь-яка ланка й система в цілому описуються рівнянням статики $X_{out} = f(X_{in})$, в якому відсутнійй час. Остання залежність між вихідною і вхідною величинами ланки (системи) в уставленому режимі, представлена графічно, називається **статичною характеристикою ланки** або системи. Якщо рівняння статики представити у вигляді відношення вихідної величини до вхідної, отримаємо **передавальний коефіцієнт** $K = \frac{X_{out}}{X_{in}}$
Функція $X_{out} =  f(X_{in})$ можуть бути як лінійними, так і нелінійними. Більшість статичних характеристик є нелінійними. Однак, розглядаючи відносно великі ділянки характеристик, що пов'язують вхід і вихід у нелінійних елементах, можна вважати їх лінійними. Таке представлення часто використовують у практиці аналізу САУ.
Динамічний режим САУ аналізу на основі рівнянь динаміки  $X_{out} = f(X_{in}, t)$, які описують зміни вхідної величини в часі. Залежність $X_{out} = f(X_{in}, t)$ вихідного параметра y від часу t називають **перехідною характеристикою**.
У загальному випадку рівняння динаміки є нелінійними, але їх часто замінюють лінійними рівняннями, які наближено описують динамічні процеси в системах у мережах певних інтервалів значень параметрів та змінних. Системи керування, які й у статиці, й у динаміці описують лінійними рівняннями, називають **лінійними системами автоматичного керування**.
Для лінійних систем справедливий **принцип суперпозиції**, який полягає в тому, що реакція системи на будь-яку комбінацію зовнішніх впливів дорівнює сумі реакцій на кожний із цих впливів, поданих на систему окремо. Принцип суперпозиції дає змогу виразити реакцію системи на будь-який довільний вплив через реакцію системи на елементарний типовий вплив, наприклад, у вигляді сходинки. На принципі суперпозиції будується загальна теорія лінійних систем автоматичного керування.
Теорія лінійних систем визначає методи аналізу й синтезу системи керування на основі заданих показників його якості.
Основним етапами вивчення систем у динаміці є:
1. формулювання цілей і критеріїв якості керування;
2. математичний опис процесів, що відбуваються в об'єктах керування, тобто визначення операторів зв'язку між вхідною й вихідною координатами;
3. синтез структури пристрою керування з визначенням параметрів на основі заданих показників якості керування;
4. аналіз і оцінювання функціонування системи при заданих умовах.
Отримання математичної моделі системи починається з розділення системи на ланки й опису цих ланок. У енергетичному відношенні кожна ланка є перетворювачем енергії. Загальною властивістю всіх ланок САК є **односпрямованість** їх дії, тобто сигнал у будь-якій ланці просувається лише від входу до виходу і, як наслідок, сигнал на виході ланки не впливає на сигнал на її виході. У результаті математичний опис кожної такої ланки можу бути складений без урахування її зв'язків з іншими ланками. Відповідно, математичний опис усієї системи може бути отриманий як сукупність складених незалежно одне від одного рівнянь, або характеристик окремих ланок, що складають систему, доповнених рівняннями зв'язків між ланками.
**Структура системи автоматичного керування** — це сукупність ланок та зв'язків між ними. Система може виявляти властивості або виконувати функції, що істотно відрізняються від функцій її окремих ланок.
Зв'язок між вхідною і вихідною змінними ланки (системи) можна задати:
- у вигляді графіків за допомогою **статичних характеристик**, що є графічними зображеннями аналітичних залежностей між вхідною і вихідною величинами;
- **рівнянням статики**, тобто певною аналітичною залежністю $X = f(X_{in})$ ;
- **передавальним коефіцієнтом**, що є відношенням вихідної величини до вхідної в уставленому режимі $K = \frac{X_{out}}{ x_{in}}$
Ланки САК можуть з'єднувати багатьма способами, але з'єднання будь-якої складності можна розглядати як сукупність трьох типів з'єднань: послідовного, паралельного та з'єднання зі зворотним зв'язком.
# Визначення результуючих передавальних коефіцієнтів
У випадку, коли вхідна й вихідна величини ланки мають однакову фізичну природу й, відповідно, однакові розмірності, передавальний коефіцієнт $K = \frac{X_{out}}{ X_{in}}$ є безрозмірним і його називають **коефіцієнтом підсилення**. 
При різних розмірностях вхідної й вихідної величин ланки передавальний коефіцієнт має певну розмірність. У деяких застосуваннях його називають **чутливістю**. Чим більшим є передавальний коефіцієнт, ти більшою буде зміна вихідного сигналу при одній і тій самій зміні вхідного.
**Структурною схемою системи автоматичного керування** називають графічне зображення, яке показує, з яких динамічних ланок складається система і як вони з'єднаі між собою. Структурну схему можна розглядати як математичну модель системи, яка в графічній формі подає систему рівнянь динаміки елементів. Зображення САК структурними схемами, які складаються з динамічних ланок, дає можливість розробити загальні методи дослідження (аналізу й синтезу) для всіх систем, незалежно від їх конструкції, природи і т. д.
У простішому випадку структурну схему системи будують з типових динамічних ланок, які можуть бути заміщені однією ланкою зі складним передавальним коефіцієнтом. Опишемо правила знаходження передавальних коефіцієнтів типових з'єднань ланок.
1. **Послідовне з'єднання ланок**. При такому типу з'єднання ланок (рис 3.3) вихідна величина попередньої ланки є вхідною для наступної.
![](https://i.imgur.com/doGaJRV.png)
Наприклад, для вхідних і вихідних величин трьох послідовно з'єднаних ланок можна записати рівності:
![](https://i.imgur.com/3HqrlNr.png)
Тоді передавальний коефіцієнт усієї системи буде:
![](https://i.imgur.com/qoNym7Q.png)
Відповідно, передавальний коефіцієнт системи, що містить n послідовно з'єднаних ланок, дорівнює добутку передавальних коефіцієнтів ланок:
![](https://i.imgur.com/CO9sggo.png)
2. **Паралельне з'єднання ланок**. При такому типі з'єднанні ланок (рис 3.4) вхідна величина одночасно подається на входи всіх ланок, а її вхідна величина дорівнює сумі вихідних величин окремих ланок. 
![](https://i.imgur.com/fmxBTTX.png)
У такому разі для вхідної і вихідної величин n паралельно з'єднаних ланок справедливі рівності:
![](https://i.imgur.com/cM6ljIh.png)
Тоді передавальний коефіцієнт усієї системи буде:
![](https://i.imgur.com/8pbKwKa.png)
Отже, передавальний коефіцієнт системи, що містить n паралельно з'єднаних ланок, дорівнює сумі передавальних коефіцієнтів окремих ланок.
![](https://i.imgur.com/3KYkV0v.png)
3. **З'єднання ланки зі зворотним зв'язком** При такому типі з'єднання ланки (рис. 3.5) на вхід зворотного зв'язку одночасно із вхідною величиною подається її вихідну величину, що пройшла через ланку зворотного зв'язку з передавальним коефіцієнтом $K_{33}$. Тому на вхід ланки подається сигнал $\Delta X^{in} \pm X^{33}$. Знак + або - відповідає додатному чи від'ємному зворотному зв'язку відповідно.
![](https://i.imgur.com/NYV9M61.png)
Вхідні й вихідні величини ланок у прямому контурі й у контурі зворотного зв'язку пов'язані співвідношеннями:
![](https://i.imgur.com/KQA1tUL.png)
Для знаходження передавального коефіцієнта системи виконаємо такі перетворення
![](https://i.imgur.com/47XXB9o.png)
Отже передавальний коефіцієнт з'єднання ланки зі зворотним зв'язком 
![](https://i.imgur.com/OlwVdUH.png)
де знак + відповідає від'ємному, а знак - додатному зворотному зв'язку.
Вихідний сигнал, що пройшов від'ємний зворотний зв'язок, надходить у протифазі із вхідним сигналом. Він зменшує коефіцієнт перетворення, але підвищує стабільність роботи ланки. Вихідний сигнал, що пройшов додатний зворотний зв'язок збігається за фазою із вхідним. У цьому разі зворотний зв'язок збільшує коефіцієнт перетворення, але знижує стабільність роботи ланки. Для забезпечення стійкості САК використовують від'ємний зворотний зв'язок.
# Правила структурних перетворень
**Одноконтурна система автоматичного керування** не містить місцевих зворотніх зв'язків, а містить тільки один замкнений контур, утворений за допомогою головного зворотного зв'язку.
Часто для підвищення точності САК в них входять місцеві зворотні зв'язки, які охоплюють одну чи декілька ланок і утворюють місцеві замкнені контури (рис 3.6). Такі системи називають **багатоконтурними системами автоматичного керування**
![](https://i.imgur.com/JH8KJdG.png)
Багато методів розрахунку, аналізу й синтезу розроблено тільки для одноконтурних систем, тому виникає проблема приведення вихідної багатоконтурної структури до одноконтурної. Для визначення передавальних коефіцієнтів таких систем їх структурні схеми зазвичай перетворюють в еквівалентні одноконтурні, використовуючи правила структурних перетворень описані нижче.
**Перенесення точки відведення зворотного зв'язку за напрямом проходження інформації** У цьому випадку для збереження рівності передавальних коефіцієнтів до зворотного зв'язку вводять додатковий елемент B
![](https://i.imgur.com/3vGoRqj.png)
У вхідній схемі передавальний коефіцієнт  $K' = \frac {K_{1}K_{2}}{1+ k_{1}k_{33}}$, а в перетвореній — $K'' = \frac{K_{1}K_{2}}{1+K_{1}K_{2}k_{33}B}$ з урахуванням рівності K' = k'' отримуємо $B = \frac{1}{k_{2}}$. Таким чином, при перенесенні точки відведення зворотного зв'язку за напрямом руху інформації вводиться додатковий елемент зворотного зв'язку з передавальним коефіцієнтом, оберненим $K_{2}$
**Перенесення точки відведення зворотного зв'язку проти напрямку проходження інформації** У цьому випадку для збереження рівності передавальних коефіцієнтів вводять додаткову ланку B
![](https://i.imgur.com/IPYxOHR.png)
У вхідній системі передавальний коефіцієнт $K' = \frac {K_{1}K_{2}}{1+ K_{1}K_{2}K_{33}}$, а перетвореній — $K'' = \frac{K_{1}K_{2}}{1+K_{1}k_{33}B}$. З урахуванням рівності K' = K'' отримаємо $B = K_{2}$. Звідси маємо що для перенесення інформації необхідно ввести до зворотного зв'язку елемент з передавальним коефіцієнтом рівним $K_{2}$
**Перенесення суматора за напрямом проходження інформації** У цьому випадку необхідно додати ланку, передавальний коефіцієнт якої $B = K_{2}$, тобто таким самим, як і в ланки, через яку переносить суматор
![](https://i.imgur.com/pUuPss8.png)
**Перенесення суматора проти напрямку проходження інформації** У цьому випадку необхідно додати ланку, передавальний коефіцієнт якої $B = \frac{1}{K_{1}}$, тобто є оберненим до передавального коефіцієнта ланки, через яку він переноситься
![](https://i.imgur.com/TAtNfSG.png)

# ФОТО
![](https://i.imgur.com/C3W2zso.png)
![](https://i.imgur.com/VuFOjw8.png)
![](https://i.imgur.com/rpDBggC.png)
![](https://i.imgur.com/4P8lgr9.png)
