---
date: 2024-09-17
tags:
  - конспект
---
При дослідженні систем автоматичного керування зазвичай мають справу не з фізичними об'єктами, а з їх математичними моделями.
**Типова динамічна ланка** — фізичні елементи системи, їх частини або сукупності елементів, що виокремлюють за їх властивостями в статичних і динамічних режимах.
# Стани системи автоматичного керування
1. **Стаціонарний (уставлений)**
2. **Перехідний**
Обидва стани можуть існувати при прикладенні змінювальних впливів на систему, але *в перехідному режимі* сам вплив або деякі його перші похідні містять східчасті зміни. 
У *уставленому (стаціонарних) режимі* система не має східчастих змін та може існувати в наступних режимах:
- **Статичний режим** — режим в якого всі зовнішні впливи й параметри самої системи не змінюються в часі
- **Динамічний режим** — режим, за якого прикладені до системи зовнішні впливи змінюються за певним уставленим законом, у результаті чого система приходить у режим уставленого вимушеного руху.
	- *Детермінований стаціонарний режим* — зовнішній вплив на систему є детермінованим (регулярним)
	- *Випадковий стаціонарний режим* — уставлений у статичному значені, прикладені до системи впливи та її вихідні характеристики можуть випадковим чином змінюватися в часі, але є стаціонарними функціями в часі.

![](https://i.imgur.com/GjppbDe.png)

# Типи систем автоматичного керування
**Абсолютна статична похибка** — величину $\mathcal{E} = y_{0}(t)-y_{уст}(t)$, тобто різницю між заданим значенням регульованої величини та її дійсним значенням в уставленому стані. 
**Статизм регулювання** — відношення абсолютної статичної похибки до номінального значення регульованої величини. Визначається у відсотках.
$$\delta = \frac{\mathcal{E}}{y_{0}(t)}$$
## Статична САК
**Статична САК стосовно управляючого впливу** якщо у випадку, коли вплив з часом наближається до певного сталого значення похибка $\mathcal{E}$ також наближається до деякого сталого значення, що залежить від значення управляючого стану. 
Описується рівнянням статики $X_{out} = f(X_{in})$, в якій відсутній час. Може бути як лінійною так і не лінійною (в більшості випадків)
Залежність між вихідною і вхідною величинами ланки в уставленому режимі представлена графічно називається **статичною характеристикою**. 
Якщо рівняння статики представити у вигляді відношення вхідної величини до вихідної, отримуємо **передавальний коефіцієнт**

## Не статична САК
**Не статичною САК** стосовно управяючого впливу називають, якщо за умови, що вплив наближається до певного сталого значення, похибка $\mathcal{E}$ прямує до нуля незалежно від цього значення.
Аналізуються на основі рівнянь динаміки $X_{out} = f(X_{in}, t)$, які записують зміни вихідної величини в часі. Це називається **перехідна характеристика**. Зазвичай рівняння динаміки є нелінійними, але їх часто замінюють лінійними рівняннями, які наближено описують динамічні процеси в системах певних інтервалів.
# Лінійні системи автоматичного керування
> Системи керування, які й у статиці, й у динаміці описуються лінійними рівняннями називають **лінійними системами автоматичного керування**

**Принцип суперпозиції** — реакція системи на будь-яку комбінацію зовнішніх впливів дорівнює сумі реакцій на кожний із цих впливів, поданих на систему окремо.
## Основні етапи вивчення систем у динаміці
1. Формулювання цілей і критеріїв якості керування
2. Математичний опис процесів, що відбуваються в об'єктах керування (визначення операторів зв'язку між вхідними та вихідними координатами)
3. Синтез структури пристрою керування з визначенням параметрів на основі заданих показників якості керування
4. Аналіз та оцінювання функціонування системи при заданих умовах
Загальна властивість всіх ланок САК є **Односпрямованість дій** — сигнал у будь-якій ланці просувається лише від входу до входу і як наслідок сигнал на виході ланки не впливає на сигнал на її вході.
**Структура системи автоматичного керування** — це сукупність ланок та зв'язків між ними. Система може виявляти властивості, або виконувати функції, що відрізняються від фукнцій її окремих частинок.
## Зв'язок між вхідною і вихідною змінними ланки можна записати
- У вигляді графіків за допомогою **статичних характеристик**
- Рівнянням статики
- Передавальним коефіцієнт
## Типи з'єднань ланок САК
1. Послідовне
2. Паралельне
3. Зі зворотнім зв'язком
# Визначення результуючих передавальних коефіцієнтів
У випадку, коли вхідна і вихідна величини ланки мають однакову фізичну природу й відповідно, однакові розмірності, то передавальний коефіцієнт є безрозмірним і називається **коефіцієнтом підсилення або чутливістю**. Чим більшим є передавальний коефіцієнт, тим більшою буде зміна вихідного сигналу при одній й тій самі зміні вхідного. 
**Структурна схема САК** — графічне зображення, яке показує, з яких динамічних ланок складається система і як вони з'єднані між собою. 
## Правила знаходження передавальних коефіцієнтів
### 1. Послідовне з'єднання
Вихідна величина попередньої ланки є вхідною для наступної 
$X^{out}_{1}=X^{in}_{2}; X^{out}_{2} = X^{in}_{3}$ 
![](https://i.imgur.com/eCOzu0L.png)
Тоді передавальний коефіцієнт всієї системи буде
$$
K = \frac{X^{out}}{X^{in}}= \frac{X^{out}_{3}}{X^{in}_{1}} = \frac{X^{out}_{3}}{X^{in}_{3}} * \frac{X^{out}_{2}}{X^{in}_{2}} * \frac{X^{out}_{1}}{X^{in}_{1}} = K_{3} * K_{2}* K_{1}
$$
Отже передавальний коефіцієнт системи з n послідовно з'єднаними ланками
$K = \prod^{n}_{i=1} K_{i}$
### 2. Паралельне з'єднання
Вхідна величина одночасно подається на входи всіх ланок, а її вихідна величина дорівнює сумі вихідних величин окремих ланок.
![](https://i.imgur.com/QkkS8bQ.png)
Передавальний коефіцієнт системи можна задати формулою
$$
K = \sum^n_{i=1}K_{i}
$$
### 3. З'єднання зі зворотним зв'язком
При такому з'єднанні ланки на вхід зворотного зв'язку одночасно із вхідною величиною подаються її вихідну величину, що пройшла через ланку зворотного зв'язку з передавальним коефіцієнтом $K_{33}$. Тому на вхід ланки подається сигнал $\Delta X^{in} = X^{in}\pm X^{33}$
![](https://i.imgur.com/pA3Ajqj.png)
Передавальний коефіцієнт з'єднання ланки зі зворотнім зв'язком 
$$
K = \frac{K_{1}}{1\pm K_{1}K_{33}}
$$
Вихідний сигнал, що пройшов *від'ємний* зворотній зв'язок надходить у протифазі зі вхідним сигналом. Він зменшує коефіцієнт перетворення, але підвищує стабільність роботи ланки. Якщо ж *додатній* — збільшує коефіцієнт перетворення, але зменшує стабільність.


![](https://i.imgur.com/ur9O6kK.png)
★★★★★

![](https://i.imgur.com/k4mb2dy.png)

![](https://i.imgur.com/Q74UygL.png)
