---
{"dg-publish":true,"permalink":"/konspekti/1-arhivni/1-kurs/ukrayinska-mova/vistup-na-temu-prajming-efekt/"}
---
#виступ #українська-мова
## Вступ 

Оратор завжди впливає на своїх слухачів. От тільки вплив буває різний — хтось запалює до змін, хтось надихає добряче поспати або, хоча б, переглянути стрічку в інстаграмі та, нарешті, побачити її кінець. Сьогодні ми поговоримо про потаємне — про ефект, який лежить в основі виступів усіх крутих мотиваційних спікерів. А саме Праймінг. Наприкінці XX століття психологи помітили цікаву річ. Коли дві події відбуваються одна за одною, то враження від першої можуть сильно впливати на враження від другої — навіть якщо події логічно між собою не пов’язані. Такий ефект назвали фіксованими установками або «праймінгом» (англ. to prime — інструктувати).

## Коли цей ефект взагалі виникає
Давайте розглянемо декілка прикладів цього ефекту.

Нехай вам данно такий набір слів "лікарня, лікар, швидка допомога, медикаменти", то якщо у вас попросять після цього  написати ще один набір слів то скоріш за все ви почнете писати слова на цю ж тематику чи споріднену з нею, такі як "медсестра, шприц, крапельниця, ренгенолог тощо". Саме це і є найпростіший приклад ефекту праймінгу в дії. 

Дуже часто  ефект праймінгу можна помітити під час вивчення тексту пісень. Зазвичай цей процес не відбувається після першого прослуховування, якщо то звичайно не пісня "Ванька встанька", тому мозок заповнює пропуски на основі інформації яку він вже має. Таким чином ви можете заспівати щось схоже, але все-таки не оригінальну пісню. Доречі цей же ефект присутній і тоді коли ви чуєте в піснях слова відмінні від їхнього тексту. 

## Вивчення вченими
Така незвичайна властивість людського мозку не могла не зацікавити вчених, тому дослідики з усього світу проводять дослядження цього ефекту. 

Розглянемо експеримент який провели в нью-йоркському університеті під керівництвом Джона Барга. 

Вчені захотіли отримати статистику про вплив ефекту праймінгу на людську поведінку. Для цього вони поділили студентів на дві групи – «ввічливі» та «агресивні». Звісно піддослідні не знали про цей факт. Все що їм було відомо — необхідно скласти кілька речень, а після цього піти до професора Барга та отримати наступне завдання. Для двох груп студентів давалися схожі набори слів — відрізнялися лише деякі слова. Для першої групи такими «особливими» словами були «повага», «тактовність», «цінувати», «терпляче», «ввічливо», «поступатися». Для іншої групи – «агресивно», «сміливо», «турбувати», «втручатися», «порушувати».

Після того, яка речення були написані, наставав другий етап експерименту — підійти до професора за наступним завданням. І тут на студентів очікував справжній екзамен. Підходивши до професорського кабінету, студент бачив як професор, стоячи у дверях, розмовляє з асистенткою. Помічниця задає керівнику багато запитань, а професор терпляче на них відповідає.

Баргові та його колегам було цікаво скільки ж студент буде готовий очікувати в такій ситуації. Комісія, яка надала дозвіл на проведення цього експерименту, поставила обмеження в 10 хвилин. Експериментатори думали що це обмеження не є значним, адже, навряд чи студенти очікуватимуть понад хвилину. Ви ж пам’ятаєте, що експеримент проводили в Нью-Йорку, а це місто вічнопоспішаючих людей.

Результати перевершили будь-які найсміливіші очікування — студенти з «агресивної» групи втручалися в розмову професора та асистентки через 5 хвилин очікування. Натомість 82% представників «ввічливої» групи так і не наважилися втрутитися в діалог. Цікаво на скільки б вистачило їхнього терпіння, як би не було обмеження в 10 хвилин. Ось вам і сила впливу, ось вам і праймінг.

**З цього експерименту ми можемо зробити такий висновок:** Інформація данна нам перед виступом може вплинути на наші дії чи наше сприйнятя цього виступу. 

Цей висновок закріплює невеликий, проте від цього не менш цікавий експеримент від групи Фінських учених. Студенти були розділені на 2 групи. Перед початком експерименту обом групам дали покуштувати шоколаду та заміряли мозкову активність. Опісля першій групі ввімкнули відео про бідність, а другій — про розкішне життя. Після перегляду студентів знову погодували шоколадом. У групи яка подивилася відео про бідність рівень задоволення від шоколаду став на 57% вищий ніж до перегляду. Група ж яка спостерігала за багатим життям — навпаки була на 24% менш щаслива від вживання шоколаду.

У Голландії також проводили дослідження ефекту праймінгу. І знову студентів поділили на дві групи. Цього разу завдання для них було поставлене зовсім інше — дати відповідь на 42 складні запитання. Та перед тим, як дати їм можливість проявити свій інтелект у відповідях, їм дали бонусне завдання. Перша група студентів мала подумати 5 хвилин над тим що значить бути професором, після чого роздуми необхідно було занотувати. Представники іншої групи занурювалися в роздуми над життям та місією футбольного хулігана.

Як ви вже зрозуміли роздуми на обрану тему налаштовували студентів на певний лад, що виражалося у результативності відповіді на запитання. «Студенти-професори» дали правильну відповідь на 53% запитань, натомість як «студенти-хулігани» досягли позначки в 43%. От і маєте силу думки в дії.

**З цього експерименту робимо наступний висновок:** Те, про що ви думаєте перед виступом впливає на те, як ви будете виступати.

## Застосування ефекту праймінгу

Застосування праймінгу може бути корисним для рекламних кампаній або маркетингових заходів, оскільки він допомагає залучити увагу споживачів до певних продуктів або послуг. Для прикладу інтегрована до фільмів реклама. У багатьох фільмах позитивні персонажі використовують техніку компанії Apple. При частому повторенні це здатне викликати асоціацію, та під час розгляду варіантів оновлення ґаджета у вас може виникнути невимушена симпатія до пристроїв цього техногіганта, спричинена ефектом праймінгу. Також праймінг ефект може бути використаний у навчальних цілях, наприклад, при вивченні нових слів або понять, щоб зробити процес навчання більш ефективним. Однак, важливо пам'ятати, що ефект праймінгу може бути невідомий та непомітний, тому його застосування потребує обережності та врахування психологічних особливостей аудиторії.

## Висновки 
Ефект праймінгу можна використовувати як прийом, при створенні власних промов, для кращої маніпуляції думками слухачів, та з метою зміни їх переконань. "Найкраща пропаганда - це та, яку людина не відчуває як пропаганду" — казав Йозеф Геббельс. Також цей прийом допомагає краще сконцентруватися та подолати страх сцени перед виступом. На мою думку цей ефект — є прекрасним інструментом ораторського мистецтва
